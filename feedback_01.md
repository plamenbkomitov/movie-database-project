# Обратна връзка (2022-07-15)

Справил си се супер дотук! Бих те посъветвал да се съсредоточиш върху валидацията и документацията. 

Пиши смело, ако имаш въпроси, на които не съм отговорил тук или ако има нещо неясно!

## Документация
- Трябва да довършиш README файла си: погледни ресурсите в лекцията за проекта за съвети какво трябва да съдържа

## Качество на кода
 - Имаш неизползвани `import` директиви
 - Добре е да документираш по-сложните методи в `Movie`
 - Помисли защо ти е полезен класът `Genre` (и съответната таблица). Добре е да можеш да го аргументираш.

# База данни и SQL
 - Прегледай добре типовете данни, които си използвал за полетата в таблицата си. 
 - Помисли дали ти трябват някакви ограничения върху данните

## Валидация и обработка на грешки
 - В момента не правиш валидация на данните, подадени от потребителя, когато се изпълнява някоя команда. Помисли до какви проблеми може да доведе това и как да ги предотвратиш. Добре е и когато потребителят въведе невалидни данни, да му бъде дадена информация за това какво от това, което е въвел, е невалидно.

## Правилно поведение на програмата
 - Мога да изпълня `movfv <несъществуващо_id>` и програмата ми казва, че съм успял да го favourite-на
 - Поради липсата на валидация, `movadd` и `movfv` могат да имат странно поведение. Оставям на теб да намериш какво можеш да подобриш и как.
 - Това дали `movcat newest` ще ми даде информация за най-новите филми зависи изцяло от това в какъв формат съм задал датата на създаване на филма, когато съм го въвел чрез `movadd`. Как би го предотвратил?
 - При изпълнението на `movcat genre`, жанровете на филмовете са case-sensitive. Ако добавя 2 филма с жанр `"fantasy"` към базата данни, `movcat genre` има леко странно поведение. 

## Бонус
 - Можеш да добавиш тестове към кода си

 